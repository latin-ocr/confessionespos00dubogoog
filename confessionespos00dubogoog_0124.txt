102 S. AUGUSTINI EPISCOPI coNF. LIB. VI.

credere noluit. Et quaerebam, si essemus immortales et in
perpetua corporis voluptate sine ullo amissionis terrore vive-
remus, cur non essemus beati, aut quid aliud quaereremus?
Nesciens idipsum ad magnam miseriam pertinere, quod ita
demersus et caecus cogitare non possem lumen honestatis et
gratis amplectenda} pulchritudinis, quam non videt oculus
carnis, et videtur ex intimo. Nec considerabam miser, ex
qua vena mihi manaret, quod ista ipsa, foeda tamen, cum
amicis dulciter conferebam3 nec esse sine amicis poteram
beatm, etiam secundum sensum quem tunc habebam in quan·
talibet affluentia carnalium voluptatum. Quos utique amicos
gratis diligebam, vicissimque ab eis me diligi gratis sentie-
bam. Ο tortuosas vias! Vae animae audaci quae speravit, si
a te recessisset, se aliquid melius habitumm! Versa et
reversa in tergum, et in latera, et in ventrem3 et dura sunt
omnia: et tu solus requies⁸. Et ecce adeS‚ et liberas a
miserabilibus erroribuS, et constituis nos in via tua, et con-
solaris, et dicis: Currite ; ego feram, et ego perducam, et ibi
ego feram'.

¹ Hinc enim maximo commendatur, deserenti bene est. Aug. de Gen. ad Lit.
quale bonum sit Deus, quod nemini eum lib. xi. cap. 5. Vide sup. lib. i. cap. l.

 

 

